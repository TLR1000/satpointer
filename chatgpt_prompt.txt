Ok, ik heb een satpointer project. 
Laten we er eens aan beginnen. 

Eea. bouw ik samen tot een apparaat, de satpointer. 
Doel is om fysiek aan te geven waar een sattelliet of ander hemellichaam zich bevindt.
Met die beperking dat het aan te wijzen object zich wel boven de horizon moet bevinden om het te kunnen zien.
Het kan ook dat het object zich te ver van de aarde verwijderd zodat we het niet meer kunnen zien (met het blote oog).
Het apparaat bestaat uit een ring die kan draaien, aangedreven door een continous servo.
Op die ring is een aanwijzer gemonteerd die kan bewegen als een kanonsloop op een tank, zeg maar. De aanwijzer maakt dus een hoek tussen 0 graden (horizon) en 90 graden (recht naar boven).

Ik heb een arduino
Ik heb1 SG90 continous rotation servo's, voor richting
Er komt mogelijk nog een gewone servo bij voor hoogte. 
Ik heb een 1.77inch Hd 65K Full Color Lcd Module St7735 als display.
Ik heb een GY-271 kompas module waarmee ik het magnetische noorden zou moeten vinden.
Ik heb een GY-521 MPU-6050 gyro module waarmee ik de hoek van de aanwijzer zou kunnen meten. 

De programmalogica is als volgt:

Apparaat start op
Welkomboodschap op de display
Toon welkom plaatje op het display
  
Herhaal dit calibratieproces een paar keer om de sensor wat rust te geven
  Display toont tijdens het calibratieproces de voortgang
  Bepaal de hoek met het magnetische noorden.  
  Draai de ring naar de home positie, het noorden.   
  Draai de aanwijzer naar de home positie, de horizon.   

Bepaal welk object we gaan volgen.
Toon wat object details en plaatje van het object op het scherm

Herhaal iedere minuut totdat het object niet meer te zien is 
  Display toont gegevens van het gevolgde object en richting/hoogte.
  Haal richting en hoogte op waar het te volgen object zich bevindt.
  Draai nu de ring totdat deze de juiste richting op wijst.
  Draai de aanwijzer totdat deze de juiste richting op wijst.
 

